                                          Μια μακάβρια λίστα χωρίς τέλος                                    

« Αυτό είναι κατάλοιπο πατριαρχίας και εμπεριέχει εξουσιαστική υφή, αν λάβουμε υπόψη και το προφίλ των δραστών. Αυξάνονται αντί να μειώνονται γιατί οι καταγραφές όσο περνούν τα χρόνια είναι περισσότερες και από πιο πολλές χώρες, γιατί όλα αυτά τα περιστατικά είναι πιο ορατά καθώς και η κοινότητα και γιατί δεν καταγράφονταν τα τρανς άτομα σύμφωνα με την ταυτότητα φύλου τους – δηλαδή μπορεί να είχε δολοφονηθεί μία τρανς γυναίκα και να δηλωνόταν ως άντρας. Επίσης, είναι πολύ σημαντικό να αναφερθεί ότι σε όλο τον κόσμο αυξάνονται οι εθνολαϊκιστικές δυνάμεις, ο ρατσιστικός λόγος, η ρητορική μίσους κατά της ΛΟΑΤΚΙ+ κοινότητας, οπότε όσο αυξάνονται αυτά, αυξάνονται οι επιθέσεις μίσους και βίας προς αυτή την κοινότητα και ειδικότερα προς τα διεμφυλικά άτομα..." Αυτά είναι λίγα λόγια από την Άννα Απέργη, πρόεδρος του ΣΥΔ. »

Συνεχίζει λέγοντας: « Για τις δολοφονίες που καταγράφηκαν από την 1 Ιανουαρίου του 2021 μέχρι και 30 Οκτώβριου του 2022, ήταν 279. σε αυτές τις δολοφονίες αν προσθέσουμε τις αυτοκτονίες και αυτές που δεν εξιχνιάστηκαν ξεπερνούν τις 400. Το 95% των καταγεγραμμένων δολοφονιών ήταν τρανς γυναίκες ή διεμφυλικά πρόσωπα με θηλυκή έκφραση φύλου. »

                        Σε ποιες χώρες εμφανίζεται περισσότερο η τρανσφοβική « επιδημία της βίας» ;

![IWalg-murders-per-country.png](attachment:IWalg-murders-per-country.png)

Τα περισσότερα περιστατικά σημειώνονται στην Βραζιλία, στην Κεντρική και Νότια Αμερική. Στην Ευρώπη τα ποσοστά φαίνονται να είναι πολύ χαμηλότερα με την Ελλάδα, το Καζακστάν και το Μαλάουι να εμφανίζονται για πρώτη φορά στην λίστα αυτή.

Όσον αφορά την Ελλάδα, σύμφωνα με τα λεγόμενα της Άννας Απέργη: « Δεν πρόκειται για υποκαταγραφή, καθώς ευτυχώς δεν έχει σημειωθεί δολοφονία τρανς ατόμου τον τελευταίο καιρό στη χώρα. Επίσης, η δολοφονία που καταγράφεται στα δεδομένα, είναι η περίπτωση της Δήμητρας από τη Λέσβο και ουσιαστικά δεν πρόκειται για δολοφονία λόγω ταυτότητας φύλου αλλά για δυστύχημα. Απλά, το δίκτυο το κατέγραψε ως τέτοιο περιστατικό δολοφονίας. Φυσικά, οδηγήθηκε σε αυτή την κατάληξη εξαιτίας πολλών τρανσφοβικών επιθέσεων και βίας.  »

« Λόγω του ότι είμαστε μέλη του Δικτύου Περιστατικών Καταγραφής Περιστατικών Βίας, μία από τις δουλείες που κάνουμε είναι να καταγράφουμε και να κατηγοριοποιούμε τα περιστατικά βίας, μίσους, αποκλεισμού, διακρίσεων κατά ΛΟΑΤΚΙ+ γενικότερα και κυρίως κατά των τρανς προσώπων. Για παράδειγμα, πέρυσι καταγράψαμε με το δίκτυο συνολικά 72 περιστατικά όπου από αυτά, τα 36 αφορούσαν ΛΟΑΤΚΙ+ άτομα, δηλαδή μιλάμε για το 50% των καταγραφών. Βέβαια, μιλάμε για καταγεγραμμένα περιστατικά γιατί ο πραγματικός αριθμός είναι υπερπολλαπλάσιος καθώς για να καταγράψω ένα περιστατικό πρέπει να υπάρξει συγκατάθεση του θύματος.  »

                                          Τα σκληρά εγκλήματα χωρίς όριο ηλικίας

![ages%20barh.JPG](attachment:ages%20barh.JPG)

Υπάρχουν τρανς παιδιά. Το νεότερο άτομο που δολοφονήθηκε το 2021 ήταν 13 και το μεγαλύτερο 68 ετών. Μήπως ήρθε η ώρα να βρούμε τους τρόπους να αντιμετωπίσουμε την τρανσφοβία σε καθημερινές μορφές ώστε να εξαλειφθούν αυτά τα αποτρόπαια εγκλήματα;
Η τρανς ταυτότητα δεν είναι διαταραχή, αλλά αντιμετωπίζεται σαν μία.

Η κα Απέργη συμπληρώνει: « Παρότι βλέπουμε ότι οι κοινωνίες μας προχωρούν, ειδικότερα στον δυτικό κόσμο, παρατηρούμε παράλληλα ότι αυξάνονται τα κρούσματα του μισαλλόδοξου λόγου και της βίας. Οι επιθέσεις μίσους κατά ευάλωτων πληθυσμιακά ομάδων, ενάντια στους ρομά, ενάντια σε ΛΟΑΤΚΙ+ παιδία, ακόμα και ανήλικων, πληθαίνουν λόγω και της ενίσχυσης εθνολαϊκιστικών δυνάμεων, όπως είπα και πριν, γεγονός που θα πρέπει να μας προβληματίσει και να δράσουμε. Ο μόνος τρόπος να αντιμετωπιστεί είναι η νομοθεσία με αλλαγές και τροποποιήσεις αλλά και γενικότερα με όποιον τρόπο μπορούμε ως κοινωνία με την ενημέρωση. Εμείς, ως κοινότητες δηλαδή, να ενημερώσουμε τον κόσμο για τέτοια φαινόμενα».

                                          57 τρανς πρόσωπα ήταν σεξεργάτες/τριες. 

![TZmdo-occupation-frequency-.png](attachment:TZmdo-occupation-frequency-.png) 


   « Και βέβαια, όταν είσαι ένας τρανς άνθρωπος και εργάζεσαι και στο σεξ στιγματίζεσαι και βιώνεις πολλαπλό στιγματισμό. »

Η Άννα Απέργη δήλωσε: « Καταρχάς, η εργασία στο σεξ είναι μία κοινή εργασία όπως κάθε άλλη και έτσι πρέπει να αντιμετωπίζεται. Το ζήτημα της εργασίας στο σεξ ήταν ανέκαθεν και είναι πολύ ψηλά στην ατζέντα για το Σωματείο Υποστήριξης Διεμφυλικών από την ίδρυση μας ακόμα και αυτό γιατί ένα μεγάλο μέρος της τρανς κοινότητας και ιδιαίτερα οι τρανς γυναίκες λόγω της περιορισμένης πρόσβασης στους χώρους εργασίας, εργάζονται στο σεξ. Εδώ βέβαια, είναι ένα λάθος που κάνουμε, ότι ταυτίζουμε τα τρανς άτομα με την εργασία στο σεξ. 

Στο μεγαλύτερο ποσοστό, δεν είναι σε καμία περίπτωση επιλογή. Υπάρχουν τρανς άτομα και ειδικά γυναίκες που τους αρέσει αυτό που κάνουν, αυτή η εργασία τους αλλά το μεγαλύτερο ποσοστό των τρανς γυναικών, μέσα και από μία έρευνα που κάναμε, απάντησε πως άμα μπορούσα να είχα μία άλλη δουλειά, δεν θα ήταν αυτή η επιλογή μου. Οπότε, γίνεται εξαναγκαστικά λόγω της περιορισμένης πρόσβασης σε χώρους εργασίας για να μπορέσουν να ζήσουν, να επιβιώσουν, να φάνε, να νοικιάσουν ένα σπίτι κλπ. »

                                            Μορφές θανατηφόρας βίας

![sP4R5-causes-of-death.png](attachment:sP4R5-causes-of-death.png)

Γίνεται φανερό πως οι περισσότερες δολοφονίες κατά των τρανς ατόμων και ατόμων με ποικιλομορφία φύλου έγιναν με την χρήση όπλου αλλά και με επιθέσεις με αιχμηρά αντικείμενα. Οι δολοφονίες με τις μη καταγεγραμμένες μορφές τους φανερώνουν την αδυναμία του νομικού και πολιτικού συστήματος να εξειχνιάσει τις συνθήκες. 

                                     Έχουν γίνει βήματα στην Ελλάδα, αλλά αργά.

« Γενικότερα στην Ελλάδα, σε σχέση με άλλες ευρωπαϊκές χώρες, υπάρχουν πολλές ελλείψεις και περιορισμοί στα ανθρώπινα δικαιώματα που πρέπει να αλλάξουν σε επίπεδο νομοθεσίας. Για παράδειγμα, όπως στον νόμο νομικής αναγνώρισης ταυτότητας φύλου. Έχουμε επίσης, έναν πολύ πρόχειρο αντιρατσιστικό νόμο, δηλαδή δεν καταδικάζεται ο ρατσιστικός λόγος παρά μόνο αν από αυτόν υποκινείται βία. Ο ρατσιστικός λόγος δηλαδή, ουσιαστικά δεν καταπολεμάται, οπότε αυτό πρέπει να αλλάξει. Επίσης, έχουμε τον νόμο της ίσης μεταχείρισης όπου καλύπτει την ταυτότητα φύλου μόνο στο κομμάτι της εργασίας και όχι στο κομμάτι της στέγασης, της υγείας, της παιδείας, της πρόνοιας για τα τρανς και τα ΛΟΑΤΚΙ+ άτομα. Και επίσης, εκκρεμεί η νομοθεσία για την ισότητα στον γάμο και στην τεκνοθεσία για όλα τα πρόσωπα. Οπότε έχουμε πολύ δρόμο μπροστά μας. Αλλά αυτά θα αντιμετωπιστούν μόνο μέσω των νομοθεσιών που θα καλύπτουν τα δικαιώματα των ΛΟΑΤΚΙ+ και βασικά τα ανθρώπινα δικαιώματα γενικά. »

                                      Που μπορείτε να μάθετε περισσότερα:

-https://tgender.gr/ ΣΩΜΑΤΕΙΟ ΥΠΟΣΤΗΡΙΞΗΣ ΔΙΕΜΦΥΛΙΚΩΝ ΑΤΟΜΩΝ
    
-https://transrespect.org/en/trans-murder-monitoring/ TRANS MURDER MONITORING BY TRANSRESPECT VERSUS TRANSPHOBIA WORLDWIDE
