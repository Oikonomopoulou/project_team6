Αποφασίσαμε να ασχοληθούμε με τις δολοφονίες των τρανς ατόμων σύμφωνα με τις ετήσιες αναφορές του Παγκόσμιου Παρατηρητηρίου Καταγραφής Τρανς Προσώπων (Trans Murder Monitoring). Η κύρια πηγή μας ήταν η ετήσια καταγραφή-λίστα του 2021 με τα δολοφονημένα τρανς άτομα (TvT_TMM_TDoR2021_Namelist DATA). Αναλυτικότερα, επισημαίνονται ονόματα, ηλικίες, αίτια θανάτου,χώρα θανάτου, περιγραφή περιστατικού κ.α. Επιλέξαμε να ασχοληθούμε χρονολογικά με την περίοδο από 01.01.2021 έως 30.09.2021, καθώς τότε φαίνεται πως σταματάει η πιο πρόσφατη καταγραφή του TMM.

Πηγές, Συλλογή και καθαρισμός δεδομένων:

Σε πρώτη φάση, στην προσπάθεια ανάλυσης της λίστας που προαναφέρθηκε παρατηρήσαμε πως το αρχείο ήταν εξαιρετικά προβληματικό. Αν και προσπαθήσαμε να το επεξεργαστούμε μέσω Jupyter Notebok αντιμετωπίσαμε προβλήματα οριακά απροσπέλαστα. Αυτό μας ώθησε να συγκεκριμενοποίησουμε ποια δεδομένα ήταν απαραίτητα για το data story μας. Επιλέξαμε τα εξής:
α.Ηλικία (Age)
β.Επάγγελμα (Occupation)
γ.Χώρα (Country)
δ.Αιτία θανάτου (Cause of Death/ CoD)


Στην συνέχεια δημιουργήσαμε ένα δικό μας excel με όνομα excel_trans με τα παραπάνω στοιχεία ως ονόματα στηλών και τις συμπληρώσαμε καθώς και τις ελέγξαμε εις διπλούν ως προς την ορθότητά τους.


Ανάλυση δεδομένων:

Η ανάλυση των δεδομένων έγινε, λοιπόν, με βάση το νεό excel το οποίο είναι βέβαια βασισμένο στην πρωτογενή πηγή μας από το ΤΜΜ (TvT_TMM_TDoR2021_Namelist DATA). 

Τα ερωτήματά μας έγιναν πιο συγκεκριμένα μέσα από την συνέντευξη που μας παραχώρησε η πρόεδρος του ελληνικού ΣΥΔ (Σωματείο Διεμφυλικών Ατόμων), Άννα Απέργη.

Χρησιμοποιήσαμε, λοιπόν, το Jupyter Notebook με σκοπό να δημιουργήσουμε πλαίσια δεδομένων (data frames). Όσον αφορά την ηλικία το ερώτημα που θέσαμε ήταν να βρούμε την ηλικία, στην οποία τα περισσότερα τρανς άτομα δολοφονήθηκαν το 2021. Δεύτερον, να παρατήρησαμε μια ομοιότητα όσον αφορά το πλήθος των επαγγελμάτων που ασκούσαν τα τρανς άτομα αλλά και της αιτίας θανάτου. Τέλος, όσον αφορά την χώρα η κα Απέργη μας προέτρεψε να επικεντρωθούμε στην χώρα με τις περισσότερες δολοφονίες.

Οπτικοποίηση δεδομένων:

Αφού έγινε η καταγραφή των δεδομένων και ύστερα η ανάλυση, οπτικοποιήσαμε τα δεδομένα μας μέσω Jupyter Notebook με χρήση της  βιβλιοθήκης δισδιάστατων γραφικών Matplotlib. Τέλος, για την μετατροπή των κάθετων ραβδογραμμάτων σε οριζόντια αλλά και για την δημιουργία χωροπληθούς χάρτη χρησιμοποιήσαμε το Data Wrapper.  
